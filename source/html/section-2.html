<section id="section2" class="--bg-shadow">
 <div class="wrapper">
  <div class="main-content-left --main-column">
   <h2 data-aos="fade-right" class="abstract">Xто ми</h2>
   <div class="main-content__wrap">
    <p class="main__descr --main-descr-option">
     В церкві «Ранкова Зірка» міста Вінниця, завжди говорили про відкриття нових
     помісних церков та розуміли, що Господь Ісус Христос дав повеління йти та
     проповідувати Євангеліє до краю землі. В такому баченні народилися помісні
     церкви у місті Гнівань та в місті Хмільник. Було видно Боже благословення в
     тому, що багато людей приходить до Ісуса і їх життя змінюється на краще.
    </p>
    <p class="main__descr --main-descr-option">
     Бог формував церкву в цьому баченні і формував відповідно служителів, що
     готові будуть відповісти на Його заклик. У 2012 році Господь проговорив в
     серце пастора Андрія про те, що потрібно буде їхати в місто Хмельницький.
     Протягом п’яти років Бог готував його до місії, а починаючи з 2016 року
     почав давати пророчі сни та ведіння про те, що настав час розпочинати
     служіння людям у Хмельницькому. На річниці святкування дня народження
     церкви «Ранкова Зірка», м.Вінниця в 2017 році старший пастор Олександр
     Парфенюк, єпископи об’єднання та пастори помісних церков посвятили
     Андрійчука Андрія Сергійовича з дружиною на пасторське служіння у місті
     Хмельницькому.
    </p>
    <p class="main__descr --main-descr-option">
     Ми як Християнська Євангельська Церква віримо в єдиного Бога-Творця. Він
     Святий та існує у трьох Особах: Бог-Отець, Бог-Син і Бог-Дух Святий. Ми
     віримо, що Біблія – це Слово Боже: незмінне, авторитетне і живе. Його
     настанови стосуються всіх сфер нашого щоденного життя. Ми віримо, що Бог –
     люблячий Батько, Його любов досконала, безмежна і безумовна. Він –
     всемогутній Владика і справедливий Суддя, все знає, все контролює і все
     може. Ми віримо, що гріх відділив людину від Бога і Його цілей на її життя.
     Ми віримо, що Ісус Христос як Боголюдина єдиний може примирити нас з Богом.
     Він прожив безгрішне і святе життя, помер на хресті замість нас, заплативши
     Своєю кров’ю за наш гріх. Він переміг смерть, воскреснувши з мертвих,
     виправдав нас перед Богом-Отцем і дав надію на вічне життя.
    </p>
    <p class="main__descr --main-descr-option">
     Ми віримо, що для того, щоб отримати прощення, "народитися згори" і стати
     Божою дитиною, потрібно визнати свої гріхи перед Богом, увірувати в Ісуса
     Христа як свого Спасителя і довірити своє життя в Його руки. Ми віримо, що
     наступними після народження згори кроками для християнського життя є водне
     хрещення та хрещення Святим Духом з ознакою інших мов. Ми віримо, що Бог
     бажає благословляти кожну Свою дитину, допомагаючи їй змінюватися для
     святого, праведного і переможного життя. Ми віримо, що свою долю у вічності
     (рай і вічне блаженство або озеро вогняне і вічні муки) визначає сама
     людина, приймаючи рішення відізватися на поклик Ісуса Христа або ж
     відкинути його. Ми віримо, що Господь Ісус Христос вдруге повернеться на
     землю, щоб забрати Свою Церкву, як Він і обіцяв.
    </p>
   </div>
  </div>
 </div>
</section>
